# İnternet nedir?

Günlük hayatımızda çokça kullandığımız internet kelimesinin anlamını terimsel olarak nasıl bir şeye benzediğini düşündünüz mü? İnternet üzerinden uygulamalar sayesinde mesajlaşıyoruz, videolar izliyoruz online oyunlar oynuyoruz.

Başka cihazlarla olan bu iletişim nasıl gerçekleşiyor? 
<figure>
<image src="../assets/network/internetNedir/internet.webp"></image>
</figure>

İnternet, dünya genelinde milyarlarca cihazı birbirine bağlayan devasa bir ağdır. Bu bağlantılar kablolu ve kablosuz bağlantı olarak ikiye ayrılır. Kablosuz bağlantılar Wi-Fi ve hücresel ağlar üzerinden sağlanırken, kablolu bağlantılar fiber optik ve bakır kablolar kullanılarak yapılır. Her iki bağlantı türü de ISP'ler aracılığıyla internete erişim sağlar.

Kullandığımız cihazların internete nasıl bağlandığını daha iyi anlamak için ISP(Internet Service Provider) denilen internet sağlayıcıları anlamamız gerekiyor. İnternet sağlayıcıları genel olarak bulunduğumuz ülkede var olan internet sağlayan şirketlerdir, örnek vermek gerekirse Türk Telekom, Vodafone, SuperOnline vb.

Bu ISP şirketleri bizim internete bağlanmamız için internet sağlarlar. Ülkemizde bulunan ISP şirketleri yurt dışında bulunan ISP şirketlerine bağlanır.Bu şekilde internet ile erişebileceğimiz alan genişlemiş olur. ISP şirketleri kendi aralarında bağlantı kurarak bütün cihazların birbirine bağlanmasını ve bilgi alışverişine ortam hazırlamış olur.

Temel olarak internet üzerinden nasıl bağlantı kurulduğunu anlamış olduk bundan sonra internete bağlı cihazların birbirini nasıl tanıdıklarını ve bu iletişimin mümkün olabilmesi için her cihazın özgün bir kimliğe ihtiyacı var. 

Bu özgün kimlik yapısına [IPv4/IPv6](ip46.md) diyoruz. Bu konu hakkında bilgi edinmek için diğer yazıma bakabilirsiniz.

> Bu yazı [_Yavuz Kuk_](https://www.linkedin.com/in/yavuzkuk/) tarafından hazırlanmıştır.
